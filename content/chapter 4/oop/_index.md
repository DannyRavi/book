---
title: '4.23 شی گرایی در زبان گو'
weight: 7023
bookCollapseSection: true
---

گو یک زبان statically-typed است و بطور کلی امکانات شی گرایی را به شیوه قدیم و مرسوم پشتیبانی نمی کند. اما در عوض یک شیوه قرار دادی وجود دارد که به شما کمک می کند برخی از مفاهیم شی گرایی را با کمک اینترفیس, composition, متد و type embedding پیاده سازی کنید.

**این مفاهیم شامل :**
- [کپسوله سازی](go-encapsulation)
- [ارث بری](go-inheritance)
- [پلی مورفیسم](go-polymorphism)
- [overriding](go-overriding)
- [abstraction](go-abstraction)

## تعریف شی گرایی به زبان ساده

بیاید با چند تا مثال ساده، سوا از اینکه با چه زبانی کار می کنیم، با مفهوم شی گرایی آشنا شویم.

{{<img url="#" image="../../assets/img/content/chapter4/oop/oop.jpeg" alt="pprof">}}

قراره با یه سری مثال از دنیای واقعی شی گرایی رو براتون توضیح بدم.
ما موجودی داریم به اسم گربه (class) که این موجود ویژگی (Attribute) و رفتار (Method) هایی رو داره. برای مثال گربه ویژگی هایی مثل رنگ چشم، وزن و ... داره. همچنین رفتار هایی رو داره مثل راه رفتن،‌ میو میو کردن.

خب تا الان گربه رو به صورت انتزاعی گفتیم که فلان ویژگی ها و رفتار هارو داره.
به یک نمونه واقعی از گربه object و یا instance میگیم.

گربه خودش از یک کلاس والد ارث بری (Inheritance) کرده. مثلا کلاسی داریم به اسم حیوان. کلاس حیوان یه سری ویژگی ها و رفتار هایی رو داره. حالا که گربه از کلاس حیوان ارث بری کرده رفتار ها و ویژگی های والدش رو ارث میگیره.

خب اینجا یه سوالی پیش میاد! ما کلی موجود داریم که کلاس والدشون حیوان هستش ولی آیا همشون شبیه به همدیگه رفتار می کنن؟ برای مثال همشون یه شکلی راه میرن و صدا در میارن؟
جواب قطعا خیر هستش. اینجاس که چند ریختگی (Polymorphism) اتفاق میوفته. درسته که هم سگ و هم گربه صدا دارن ولی یکیش میو میکنه یکیش هاپ هاپ

{{<img url="#" image="../../assets/img/content/chapter4/oop/encapsulation.png" alt="polymorphism">}}

بعضی وقتا نیازه که ما یک سری ویژگی ها و متد هایی رو تعریف کنیم اما از بیرون قابل دسترس نباشه.
مثلا attribute به اسم score داریم که امتیاز رو نگه میداریم. بقیه قسمت های کد نباید بصورت مستقیم بتونن مقدار score رو تغییر بدن پس میایم socre رو مخفی می کنیم تا از بیرون دسترسی نداشته باشن و برای تغییر دادن socre یک متد به اسم increase_score می نویسیم که هربار صدا زده بشه به امتیاز کاربر اضافه بشه.

مثال دوم:
فرض کن یه پکیجی رو داری مینویسی که قراره یه سری کارهایی رو انجام بده.
نمیخوای برنامه نویسی که قراره از پکیجت استفاده کنه یه سری رفتار و ویژگی هارو ببینه.
مثلا متد get_response رو داری که خود این متد چند تا متد دیگه رو صدا میزنه تا بتونه پاسخ مناسب رو نشون بده.

این متد هایی که توی get_response استفاده کردیم فقط برای استفاده داخلی نوشته شدن و نمیخوایم برنامه نویس بهشون دسترسی داشته باشه. پس میایم مخفی میکنیمشون و از encapsulation استفاده می کنیم

{{<img url="#" image="../../assets/img/content/chapter4/oop/abstraction.jpeg" alt="abstraction">}}

هر ساله ماشین ها از نظر فنی کلی تغییر می کنن اما  شخصی که با یک ماشین چند سال پیش رانندگی کرده باشه با ماشین الانم میتونه رانندگی کنه. اینجاست که abstraction باعث میشه این اتفاق بیوفته.
اومدن بصورت انتزاعی تعریف کردن که ماشین دنده داره، پدال گاز داره و فرمون داره و هر کدومشون به چه صورت عمل می کنن.

به همین دلیل با اینکه از نظر فنی و داخلی کلی تغییر میکنن اما طرز استفاده ازش تغییر خاصی نمیکنه.

بیاید یه مثال دیگه بزنیم:
فرض کنید شما یک وب سایت طراحی کردید. یه سری دکمه ها و قابلیت ها قرار دادید تا کاربر بتونه ازش استفاده کنه.
 با اینکه سبد خرید برای کاربر همونه اما پشت صحنه کلی تغییر دادید و بروزرسانیش کردید.

همچنین شما هم برای طراحی وب سایت از یک سری ابزار ها استفاده کردید که این ابزار ها همش در حال بروز رسانی هستند اما نحوه استفاده شما تغییری نمیکنه.

به این مفهوم Abstraction میگن.

در ادامه این بخش بررسی می کنیم که در زبان گولنگ آیا مفاهیم شی گرایی رو داریم یا نه. اگه داریم به چه صورت قابل پیاده سازی هستند.
